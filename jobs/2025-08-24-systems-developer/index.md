---
title: "Systemutvecklare Linux / Devops"
description: "Job opportunities at the <a href='/'>AIDA Data Hub</a>."
---

## Systems Developer Linux / Devops at AIDA Data Hub

{: .tight-table }
| **Tjänst**       | Tillsvidare, heltid. |
| **Ansök senast** | 2025-08-24 |
| **Ansök här**    | [Application form](https://liu.se/jobba-pa-liu/lediga-jobb/27190) [[en](https://liu.se/en/work-at-liu/vacancies/27193)]|
| **Tillträde**    | Tillträde snarast, eller enligt överenskommelse. |
| **Kontakt**      | [Joel Hedlund, Datadirektör CMIV/AIDA](mailto:joel.hedlund@liu.se), [+46 734 607126](tel:+46734607126). |

Är du redo att ta ansvar och bidra till livsviktig forskning? På AIDA Data Hub arbetar vi med virtualisering, containerisering, block- och objektlagring, och mycket mer. Du kommer att skripta, hantera infrastruktur som kod, och felsöka källkod. Om du har en solid grund i Unix/Linux och är redo att dyka ner i komplexa tekniska utmaningar, då är du den vi söker!

Vi söker dig som vill arbeta med systemutveckling och drift i Linux vid AIDA Data Hub, hörande till Institutionen för Teknik och Naturvetenskap, placerad vid Center for Medical Image Science and Visualization (CMIV), Universitetssjukhuset i Linköping.

Ditt kontor kommer vara inne på CMIV, som är instiftat för att vara en smältdegel och mötesplats mellan akademi, industri, och sjukvård, med målet att driva innovation.

### Om jobbet

Vid AIDA Data Hub bygger och driver vi tjänster för att underlätta forskning som syftar till att rädda liv och minska lidande. Vi försöker erbjuda tjänster som är enkla att använda, säkra, och pålitliga, och möjliggör sådan forskning, ofta med känsliga data. Vi försöker också dela med oss av vad vi gör för att hjälpa andra att göra detsamma. Vi bygger vanligtvis med öppna standarder och lösningar med fri och öppen källkod, men ibland också med icke-fria produkter som slutanvändaren är mer bekant med för att underlätta vid forskning.

Vi deltar i nationella och internationella projekt och våra kollegor kan vara strax intill, i Helsinki, eller i Lissabon, och mycket av vårt arbete sköts asynkront över chat eller e-mail, men videomöten är också vanligt förekommande.

Vi är ett litet team och alla förväntas bidra där det behövs efter förmåga. Det är mycket möjligt att du kan få "äga" ett område, och bli den primära beslutsfattaren/ansvariga för det, men du måste också kunna dokumentera och förklara för dina kollegor. Vi arbetar enligt en standardmässig utvecklingscykel och kodgransking är en viktig del i arbetet.

Vi arbetar mycket med skriptning och kodbaserad infrastruktur, och du måste kunna tänka som en programmerare och ta saker som algoritmkomplexitet i beaktande. Det är också vanligt att behöva borra ner i källkoden för olika verktyg för att lista ut vad som går fel, så att kunna läsa och förstå kod är viktigt. När vi behöver bygga tjänster, väljer vi moderna, underhållsbara språk som hjälper oss undvika misstag. Vi utvecklar inte ny mjukvara primärt, utan föredrar att klistra ihop existerande saker så långt det går. Som en del av rekryteringsprocessen kommer du att få utföra ett arbetsprov med kod. Du bör även vara förberedd att diskutera kod i någon form på en eventuell intervju.

En del av de tekniker vi arbetar med är virtualisering, containerisering och orkestrering, block-, objekt-, och fillagring, reläer, konfigurationshantering, skriptning, kontinuerlig integration, och infrastruktur-som-kod. Vi förväntar oss inte att du har arbetat med alla dessa, men du bör ha en solid grund i Unix/Linux och viss kunskap om olika former av nätverk och säkerhet.

Administrativt kommer du vara anställd vid institutionen för Teknik och Naturvetenskap, och liknande uppgifter vid andra delar av institutionen kan komma att bli aktuella. Du kommer att arbeta med systemutveckling men du kommer formellt att anställas som forskningsingenjör.

### Om dig

Vi söker dig som har en masterexamen i ett datavetenskapligt ämne eller jämförbara kunskaper.

Tjänsten kräver att du har en solid grund i Unix/Linux och viss kunskap om olika former av nätverk och säkerhet. Du ska visa på skicklighet i teknisk administration och förvaltning av IT-tjänster och applikationer.

Yrkeserfarenhet från IT-området inom akademi, industri och/eller sjukvård är en mycket stark merit i bedömningen av kandidater, helst tre år eller mer. Har du även erfarenhet av att driva infrastrukturtjänster i säkra eller isolerade (luftgapssepararade) miljöer är även detta en stark merit. Erfarenhet från tvärfunktionellt och distribuerat utvecklingsarbete i internationella teams är också meriterande. Arbetserfarenhet från offentlig verksamhet eller andra starkt reglerade områden (såsom bankväsendet) är också meriterande.

Tjänsten kräver utmärkt kommunikationsförmåga, både muntligt och skriftligt, på engelska. Detsamma på svenska är en mycket stark merit.

Stor vikt kommer att läggas vid personliga egenskaper och lämplighet.

### Din arbetsplats

Du kommer att tillhöra [Institutionen för teknik och naturvetenskap](https://liu.se/organisation/liu/itn) och enheten [Medie- och informationsteknik](https://liu.se/organisation/liu/itn/mit) som är en del av Linköpings universitet men din anställning kommer att ha placering i Linköping vid CMIV. Nedan kan du läsa mer om de olika sammanhang som du kommer att komma i kontakt med.

AIDA Data Hub är en del av NBIS, och är en nationell datainfrastruktur som etablerades vid CMIV för att stödja den nationella AIDA-kommuniteten med tjänster inom datadelning, -behandling, -och policystöd. AIDA Data Hub leder utvecklingen av Bigpicture:s repositorieinfrastruktur, som byggs i samarbete med de andra utvecklarteamen för tjänster för känsliga persondata vid NBIS och vid ELIXIR-noden i Finland. Läs mer på [datahub.aida.scilifelab.se](https://datahub.aida.scilifelab.se).

Analytic Imaging Diagnostics Arena (AIDA) är en nationell samarbetsarena med bas på CMIV, för forskning och innovation inom artificiell intelligens (AI) för medicinsk bildanalys. Här möts akademi, sjukvård och industri för att ta tekniska framsteg inom AI till patientnytta i form av kliniskt användbara verktyg. Läs mer på [www.medtech4health.se/aida](https://www.medtech4health.se/aida).

Centrum för medicinsk bildvetenskap och visualisering (CMIV) är ett tvärvetenskapligt forskningscentrum vid LiU med stor internationell genomslagskraft. Genom tät samverkan mellan klinisk verksamhet och forskning inom teknik och medicin skapar CMIV lösningar kring framtidens utmaningar. Läs mer: [liu.se/cmiv](https://liu.se/cmiv), och [liu.se](https://liu.se/cmiv).

Science for Life Laboratory (SciLifeLab) är ett distribuerat forskningscenter för biomolekylära livsvetenskaper i Sverige, som driver och stödjer tvärvetenskaplig forskning, till exempel genom sina infrastrukturplattformar, såsom National Bioinformatics Infrastructure Sweden (NBIS), som också är värd för den Svenska noden inom den Europeiska infrastrukturen för livsvetenskaper ELIXIR. Läs mer på [www.scilifelab.se](https://www.scilifelab.se) och [nbis.se](nbis.se), och [elixir-europe.org](elixir-europe.org).

Bigpicture är ett Europeiskt flaggskeppsprojekt som etablerar en Petabyteplattform för AI inom digital patologi, som engagerar partners from academi, sjukvård, och industry, inom och utanför Europa. Läs mer på [bigpicture.eu](https://bigpicture.eu).

### Om anställningen

Tillsvidareanställning heltid, anställningen kan inledas med provanställning 6 månader.

Du kommer att arbeta med systemutveckling men din formella befattning kommer att vara forskningsingenjör.

Tillträde snarast, eller enligt överenskommelse.

Befattningen kan komma att placeras i säkerhetsklass. Om så är fallet kommer säkerhetsprövning med registerkontroll att genomföras innan beslut om anställning fattas.

### Lön och förmåner
Linköpings universitet tillämpar individuell lönesättning.

Vi erbjuder möjligheten att arbeta på distans delar av din arbetstid, när organisationens behov så tillåter. Linjechef kan godkänna upp till 40% distansarbete.

Läs mer om förmåner för anställda [här](https://liu.se/jobba-pa-liu/formaner).

### Fackliga kontaktpersoner
Information om fackliga kontaktpersoner, se [Hjälp för sökande](https://liu.se/jobba-pa-liu/hjalp-for-sokande).

### Ansökan

Välkommen att skicka in din ansökan med CV och ansökningsbrev senast den 24 augusti 2025. Du söker denna anställning genom att klicka på knappen "Ansök" här nedan. Ansökan som inkommer efter sista ansökningsdag kommer inte att beaktas.

Din ansökan bör innehålla arbetsprov med lösningar på följande uppgifter:

* Givet en ström av heltal i text, ett per rad på stdin, beräkna medelvärdet
* Givet en ström av heltal i text, ett per rad på stdin, returnera det högsta talet

Implementera i det språk du tycker är lämpligast i den troligaste situationen du tror att behovet av ovanstående uppkommer.


Vi välkomnar sökande med olika bakgrund, erfarenheter och perspektiv, det berikar och utvecklar vår verksamhet. För oss är det självklart att värna om allas lika värde, rättigheter och möjligheter. Läs om vårt arbete med [Lika villkor](https://liu.se/artikel/lika-villkor/).

Välkommen med din ansökan!

Linköpings universitet har upphandlade avtal och undanber oss direktkontakt från bemannings- och rekryteringsföretag samt försäljare av platsannonser.

### Kontaktpersoner
**Joel Hedlund**  
Teknisk chef, Head of AIDA Data Hub  
[joel.hedlund@liu.se](mailto:joel.hedlund@liu.se)

**Daniel Jönsson**  
Universitetslektor, enhetschef  
[daniel.jonsson@liu.se](mailto:daniel.jonsson@liu.se)

**Emma Törnqvist**  
HR partner  
[011-363448](tel:+46734607126)  
[emma.tornqvist@liu.se](mailto:emma.tornqvist@liu.se)
