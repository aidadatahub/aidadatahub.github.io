---
title: "Koordinator/Account manager till forskningsinfrastruktur för datadriven precisionshälsa"
description: "Lediga jobb vid <a href='/'>AIDA Data Hub</a>."
---
## Koordinator/Account manager till forskningsinfrastruktur för datadriven precisionshälsa

<table class="tight-table">
  <tbody>
    <tr>
      <td><strong>Tjänst</strong></td>
      <td>Tillsvidare, heltid.</td>
    </tr>
    <tr>
      <td><strong>Ansök senast</strong></td>
      <td>2025-01-27</td>
    </tr>
    <tr>
      <td><strong>Ansök här</strong></td>
      <td><a href="https://liu.se/jobba-pa-liu/lediga-jobb/25838">Ansökningsformulär (LiU)</a></td>
    </tr>
    <tr>
      <td><strong>Tillträde</strong></td>
      <td>Enligt överenskommelse.</td>
    </tr>
    <tr style="vertical-align: top;">
      <td><strong>Kontakt</strong></td>
      <td><a href="mailto:joel.hedlund@liu.se">Joel Hedlund</a>, Datadirektör CMIV/AIDA, <a href="tel:+46734607126">+46 734 607126</a>. <br> <a href="mailto:daniel.jonsson@liu.se">Daniel Jönsson</a>, Enhetschef, <a href="tel:+46700896190">+46 700 896190</a><br> <a href="mailto:emma.tornqvist@liu.se">Emma Törnqvist</a>, HR partner, <a href="tel:+4611363448">+46 11 363448</a></td>
    </tr>
  </tbody>
</table>

Vill du vara med och forma framtidens precisionsdiagnostik genom avancerade
AI-metoder? AIDA Data Hub söker nu en driven koordinator med projektledande
ansvar för att leda och utveckla vår snabbt växande dataforskningsplattform. Här
får du möjligheten att arbeta i en innovativ miljö där vård, företag och akademi
samarbetar kring massiva mängder välorganiserade data. Som centralfigur i vårt
team kommer du att representera datahubben gentemot våra partners och
säkerställa smidiga och framgångsrika samarbeten.

Vi söker nu en koordinator vid AIDA Data Hub med en projektledande roll, en roll
som ofta även benämns account manager i andra sammanhang. Anställningen tillhör
[Institutionen för Teknik och Naturvetenskap](https://liu.se/organisation/liu/itn)
och avdelningen Medie- och informationsteknik och är placerad vid Center for
Medical Image Science and Visualization ([CMIV](https://liu.se/cmiv)),
Universitetssjukhuset i Linköping.

### Om jobbet
För att kunna utveckla och införa framtidens avancerade metoder för
precisionsdiagnostik, inte minst inom AI, krävs utmärkta miljöer för innovation,
där vård, företag och akademi kan samarbeta kring massiva mängder
välorganiserade data. För detta syfte driver AIDA Data Hub en
dataforskningsplattform som är under snabb tillväxt genom dataströmmar från
kliniska källor i Sverige och Europa. Ämnesområdet innefattar ett brett spektrum
av aspekter kring både datainhämtning och AI-träning, inte minst att sköta
dataforskningsplattformen som erbjuds som resurs till nationella och
internationella samarbeten. Datahubbens tjänster är helt i linje med principerna
för European Health Data Spaces, och i takt med det starkt ökande intresset för
ansvarsfullt nyttjande av hälsodata förväntas datahubben växa och få allt större
ansvar framöver.

Du kommer att bli anställd som koordinator och ha en projektledande roll där du
är central i att driva och utveckla verksamheten inom datahubben. En
nyckeluppgift är att vara datahubbens representant gentemot de partners
(forskargrupper, kommuniteter, företag, vårdgivare) som nyttjar datahubbens
tjänster. Uppdraget innebär ansvar för kommunikation, avtal och uppföljning
gentemot dessa partners, för att se till att samarbetet är så smidigt och
framgångsrikt som möjligt. Liknande uppgifter för kontakter med övriga
AIDA-nätverket ingår också.

Anställningen innefattar även ett uppdrag som projektledare för samarbetsprojekt
datahubben är involverad i, ofta i europeiska sammanhang. Som projektledare
ansvarar du för planering och uppföljning av datahubbens åtaganden, i samarbete
med tekniska experter och produktägare.

Anställningen innebär nära samverkan med expertis från olika organisationer,
lärosäten, företag och vårdgivare, i andra städer och länder.

### Om dig
Anställningen kräver en kandidat- eller masterexamen. Kandidaten behöver visa på
flera års erfarenhet av arbetsuppgifter relevant för uppdragen inom denna
anställning, såsom account manager och/eller projektledning eller andra liknande
arbetsuppgifter.

Yrkeserfarenhet från IT-området, inom akademi, industri och/eller sjukvård är
mycket meriterande i bedömningen av kandidater. Vidare är även erfarenhet från
forskningsverksamhet en stark merit. Erfarenhet av biomedicinska data är
meriterande, så även erfarenhet från AI-tillämpningar. Vi ser gärna att du har
erfarenhet från tvärfunktionellt och distribuerat utvecklingsarbete inom IT.

För denna anställning ska du visa på en förmåga att hantera komplexa uppdrag
såväl som samtidiga kontakter med flertal motparter. Intresse för och erfarenhet
av ledarskap och teamutveckling är meriterande.

Anställningen kräver mycket god kommunikationsförmåga, både muntligt och
skriftligt, på svenska såväl som på engelska.

Stor vikt kommer att läggas vid personliga egenskaper och lämplighet.

### Din arbetsplats
Du kommer arbeta på [Institutionen för Teknik och Naturvetenskap](https://liu.se/organisation/liu/itn)
och avdelningen Medie- och informationsteknik och vara placerad vid Center for
Medical Image Science and Visualization ([CMIV](https://liu.se/cmiv)),
Universitetssjukhuset i Linköping.

Centrum för medicinsk bildvetenskap och visualisering (CMIV) är ett
tvärvetenskapligt forskningscentrum med stor internationell genomslagskraft.
Genom tät samverkan mellan klinisk verksamhet och forskning inom teknik och
medicin skapar CMIV lösningar kring framtidens utmaningar.  
Läs mer: [www.liu.se/cmiv](https://www.liu.se/cmiv)

Analytic Imaging Diagnostics Arena (AIDA) är en nationell arena med bas på CMIV,
för forskning och innovation inom artificiell intelligens (AI) för
precisionsdiagnostik. Här möts akademi, sjukvård och industri för att ta
tekniska framsteg inom AI till patientnytta i form av kliniskt användbara
verktyg.  
Läs mer: [www.medtech4health.se/aida](https://www.medtech4health.se/aida)

AIDA Data Hub etablerades vid CMIV för att stödja AIDA med datatjänster. Vi har
vuxit och breddats, och är nu en nationell e-infrastruktur för forskning och
klinisk innovation inom datadriven precisionshälsa, med en bas i multi-modal
diagnostik och bildmedicinsk AI. Vi erbjuder säkra beräknings- och
lagringsresurser, data och -delningstjänster, och avancerad support och
utbildning inom datapolicy, AI-utveckling, och säker systemdesign. Målgruppen är
forskare, industri och vårdgivare av nationell signifikans.
Läs mer: [datahub.aida.scilifelab.se](https://datahub.aida.scilifelab.se)

Linköpings universitet har kraften från över 40 000 studenter och medarbetare.
Studenter som ger framtidshopp. Medarbetare som varje dag bidrar till att
Linköpings universitet tar sig an samtidens utmaningar. Vår värdegrund vilar på
trovärdighet, tillit och trygghet. Genom att vara modiga, tänka fritt och göra
nytt skapar vi tillsammans, med stora och små handlingar, en bättre framtid.
Välkommen att söka jobb hos oss!

### Om anställningen
Tillsivdare, heltid

Tillträde enligt överenskommelse

Befattningen kan komma att placeras i säkerhetsklass. Om så är fallet kommer
säkerhetsprövning med registerkontroll att genomföras innan beslut om
anställning fattas.

### Lön och förmåner
Linköpings universitet tillämpar individuell lönesättning.

Vi erbjuder möjlighet till distansarbete viss del av din arbetstid när
verksamhetens behov och arbetsuppgifterna medger detta.

Läs mer om förmåner för anställda [här](https://liu.se/jobba-pa-liu/formaner).

### Fackliga kontaktpersoner
Information om fackliga kontaktpersoner, se [Hjälp för sökande](https://liu.se/jobba-pa-liu/hjalp-for-sokande).

### Ansökan
Välkommen att skicka in din ansökan med CV och ansökningsbrev senast den 27
januari 2025. Du söker denna anställning genom att klicka på knappen "Ansök" här
nedan. Ansökan som inkommer efter sista ansökningsdag kommer inte att beaktas.

Vi välkomnar sökande med olika bakgrund, erfarenheter och perspektiv, det
berikar och utvecklar vår verksamhet. För oss är det självklart att värna om
allas lika värde, rättigheter och möjligheter. Läs om vårt arbete med
[Lika villkor](https://liu.se/artikel/lika-villkor/).

Välkommen med din ansökan!

**Ansök här**: [Ansökningsformulär (LiU)](https://liu.se/jobba-pa-liu/lediga-jobb/25838)

Linköpings universitet har upphandlade avtal och undanber oss direktkontakt från
bemannings- och rekryteringsföretag samt försäljare av platsannonser.

### Kontakt
[Joel Hedlund](mailto:joel.hedlund@liu.se), Datadirektör CMIV/AIDA, Teknisk chef,
[+46 734 607126](tel:+46734607126)

[Daniel Jönsson](mailto:daniel.jonsson@liu.se), Universitetslektor, Enhetschef,
[+46 700 896190](tel:+46700896190)

[Emma Törnqvist](mailto:emma.tornqvist@liu.se), HR partner,
[+46 11 363448](tel:+4611363448)
